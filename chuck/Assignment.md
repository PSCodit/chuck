Opdracht:

Je gaat een eenvoudige website bouwen in React. Deze website moet een knop bevatten waarmee gebruikers een nieuwe mop van Chuck Norris kunnen ophalen van de Chuck Norris API. Onder de knop moet het aantal opgehaalde moppen worden weergegeven.

Stappen:
Opzetten van het React-project:

Maak een nieuw React-project aan met behulp van create-react-app of een andere tool naar keuze.
Zorg dat je de laatste versie van React en ReactDOM installeert.
Raadpleeg https://react.dev/ indien je hulp nodig hebt bij de basisbeginselen van React.
Implementeren van de Main Component:

Maak een component genaamd JokeDisplay.
Dit component moet de volgende elementen bevatten:

Een <p> element om de mop te tonen.
Een <button> om een nieuwe mop te laden.
Een ander <p> element om het aantal opgehaalde moppen weer te geven.
API-integratie:

Integreer met de Chuck Norris API (https://api.chucknorris.io/). Zorg dat je elke keer dat je op de knop klikt een nieuwe mop ophaalt. Je moet specifiek de value uit het API-antwoord gebruiken om de mop te tonen.
State management:

Gebruik de useState hook van React om de huidige mop en het aantal opgehaalde moppen bij te houden.
Elke keer dat je een nieuwe mop ophaalt, moet je ook de teller voor het aantal opgehaalde moppen updaten.

Beoordelingscriteria:

Correct gebruik van React componenten en hooks.
Correcte integratie met de Chuck Norris API.
De gebruikersinterface moet intu√Øtief en gebruiksvriendelijk zijn.
De code moet netjes en goed georganiseerd zijn, met duidelijke benamingen voor variabelen en functies.

Bonuspunten:

Een aantrekkelijke styling of gebruik van een UI-framework zoals Bootstrap of Material-UI.